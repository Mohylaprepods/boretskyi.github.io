---
layout: post
title: "Тексти, які дочитують до кінця"
subtitle: "Коли ми починаємо писати текст, ми хочемо написати його красиво і влучно. Чому нам часто це не вдається, і що робити, щоб вдалося?"
author: "Олександр Анісімов"
date: 2015-12-26 18:00
---

**Антон Фрідлянд** переконує у наступному:

“Робіть все за покликанням.” Тобто пишіть лише про те, що вам самим дійсно цікаво! Мова відразу стає “своєю” і вам не доведеться плутатися з підбором слів, думок і назв.

“Вас цікаво читати, коли ваше життя цікаве.” Не шкодуйте час і гроші на зустрічі з новими людьми, на подорожі і на книги. Звідки ще брати ковток свіжого повітря?

“Всі тривіальні думки вже сказані. Скажіть щось нове!” Людям не цікаве те, про що вони вже чули, навіть у діамантовій обгортці. Вони шукають новацій, яскравих ідей і вражень. Шукайте такі теми.

“Якщо можна не писати, то краще не писати.” Відчуйте, що на ваш текст чекають, що він принесе якісь зміни, поштовхи у цей світ. Інакше навряд чи його будуть шерити тисячі людей і цитувати у кожному третьому пості.

А що, власне, найголовніше у написанні самого тексту? Те, щоб його потім хотіли прочитати до кінця! Які б геніальні думки ви не виклали, якщо читач зупиняється на половині та кидає процес осягнення цих самих думок, ви нічого не досягаєте. В першу чергу завжди пересвідчіться, що ваш текст може прочитати ще хоч хтось, крім вас самих.

Практичність нікому ще не заважала:

 - Економія, але не скупість - не стискайте ваш текст у нотатку.
 - Шукайте яскраві визначення. - вони запам'ятаються.
 - Викорстовуйте епатаж, коли він доречний.
 - Будьте парадоксальними, це захоплює.
 - Дайте читачу обіцянку на початку. І не розчаруйте його!
 - Хорошу історію можна розповісти одною фразою. Якщо ні -- ваш текст буде дуже складно розповісти.

І, звісно, — практикуйте. Тренування приносить результат.