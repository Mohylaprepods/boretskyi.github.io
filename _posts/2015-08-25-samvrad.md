---
layout: post
tags: 
  - science
published: true
subtitle: "Час розповісти про те, як відбувався процес розробки та що необхідно зробити, щоб студентське самоврядування нарешті запрацювало у КМА."
author: Павло Бондаренко
authorlink: "http://www.facebook.com/bondarenkopavlo"
date: "2015-05-07 18:00"
image: "http://i.imgur.com/wgtyUAF.jpg"
featured: false
title: Самоврядування час vol.2
---


Два місяці знадобилось, щоб ідея написання проекту нового Положення про студентське самоврядування перетворилася на готовий документ. Час розповісти про те, як відбувався процес розробки та що необхідно зробити, щоб студентське самоврядування нарешті запрацювало у КМА.


Хто брав участь?
Як і очікувалося, на статтю відгукнулось доволі небагато людей. За тиждень зареєструвалося 15 чоловік. 
На першу зустріч прийшло десятеро – вони і стали командою авторів Проекту. Я дуже радий, що більшість із них  навчається на 1-му та 2-му курсах, а отже – вони матимуть час вплинути на розвиток студентського самоврядування в КМА.

Команда авторів Проекту:
Антон Суслов (ФСНСТ-1)
Катерина Скороход (ФСНСТ-1)
Микита Євстіфєєв (ФПвН-1)
Андрій Гусаківській (ФПвН-2)
Аліна Москаленко (ФЕН-2)
Олег  Кобзар (Троненко) (ФІ-3)
Гаманюк Олексій (ФЕН-3)
Павло Бондаренко (ФЕН-3)

Як було організовано роботу?
Я побудував роботу так, щоб під час однієї зустрічі команда детально розглядала одну тему. Основними майданчиками онлайн-взаємодії стали Google Groups та Google Docs. 
Механіка виглядала так:
Офлайн-зустріч. Брейнстормінг, визначення найкращих ідей та пріоритетних завдань.
Конспект зустрічі, необхідні документи та перелік проблемних механізмів, які потребують доопрацювання вдома, надсилалися на нашу гугл-групу.
Зворотній зв’язок від учасників групи, планування та оголошення наступної зустрічі.
Таким чином ми змогли детально пропрацювати кожен орган студентського самоврядування та механізми взаємодії між ними.


Який результат?
Результатом став документ проекту Положення про студентське самоврядування. Тут треба віддати належне Микиті Євстіфєєву, який самостійно написав текст проекту. 
Під час розробки ми виходили з того, що органи студентського самоврядування передовсім мусять виконувати функції з представництва, захисту прав та інтересів всіх студентів. Самоврядування в Академії не мусить займатися організацією заходів та дозвілля студентів самостійно, проте має всіляко сприяти реалізації ініціатив студентів.
Для СК було вирішено відмовитись від блокової системи на користь мажоритарної. Для Конференції ми пропонуємо обирати одну людину від кожного курсу. З’явився новий орган – Контрольно-ревізійна комісія (КРК). На КРК покладено функцію контролю за діловодством СК, а в майбутньому – і за фінансовою звітністю.  До складу КРК входитимуть три людини, яких обиратиме Конференція студентів.
Виборча комісія у пропонованій системі залишає за собою раніші повноваження. 
Чимало неочевидних рішень продиктовано нормами ст. 40 Закону про Вищу освіту про прямі таємні вибори органів студентського самоврядування.


Отже, до складу системи студентського самоврядування НаУКМА входять:
Студентська колегія НаУКМА;
<a href="http://imgur.com/u5JVRgv"><img src="http://i.imgur.com/u5JVRgv.png" title="source: imgur.com" /></a>
Конференція студентів НаУКМА; 
<a href="http://imgur.com/JZJXQN2"><img src="http://i.imgur.com/JZJXQN2.png" title="source: imgur.com" /></a>
Комісія з питань організації та проведення виборів до органів студентського самоврядування НаУКМА (Студентська виборча комісія);
<a href="http://imgur.com/Ifluz4N"><img src="http://i.imgur.com/Ifluz4N.png" title="source: imgur.com" /></a>
Контрольно-ревізійна комісія;
<a href="http://imgur.com/pVGjM5H"><img src="http://i.imgur.com/pVGjM5H.png" title="source: imgur.com" /></a>
Ради гуртожитків НаУКМА;
<a href="http://imgur.com/5fGyfFC"><img src="http://i.imgur.com/5fGyfFC.png" title="source: imgur.com" /></a>
Старости спеціальностей.
<a href="http://imgur.com/mU7fXID"><img src="http://i.imgur.com/mU7fXID.png" title="source: imgur.com" /></a>
З повним текстом можна ознайомитись за посиланням. Концептуально Проект вже не змінюватиметься – можливо, буде ще трохи редакційних правок.

Що треба зробити далі?
Згідно з Законом про вищу освіту положення про студентське самоврядування ухвалюється Конференцією студентів. Члени КС мають обиратися прямим таємним голосуванням. Чинна Конференція не відповідає вимогам Закону, тому необхідно ввести перехідне положення, що визначить тимчасову виборчу комісію, яка обере нову студентську конференцію за процедурою, що відповідає Закону. Для того щоб ввести перехідне положення, потрібні загальні збори студентів.
Паралельно з цим потрібно ознайомити максимальну кількість студентів з проектом Положення, відповісти на всі запитання та врахувати правки та пропозиції від студентів.
Отже, наша ініціативна група скликає  загальні збори студентів 7 квітня в аудиторії 1-217 о 15:00 та ініціює круглий стіл 8 квітня (місце та час уточню до понеділка) для обговорення тексту проекту Положення з усіма студентами та врахуванням пропозицій.
