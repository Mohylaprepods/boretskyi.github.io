---
layout: post
title: "Yov is dead. Long live the Yov!"
subtitle: "Про те, чому помер старий Йов, як працює оновлений Йов, і про надію на Могилянську спільноту"
featured: false
author: Богдан Кулинич
author_link: "http://bogdankulynych.me"
date: "2015-09-01 23:10 +0300"
image: "/media/new_yov/cersei-with-tommen-and-joffrey.jpg"
image_credit: ""
image_credit_link: ""
tags: 
  - science
published: true
---




У червні попередня версія Йова померла, тому що [Павло](https://www.facebook.com/bondarenkopavlo) не хотів вкладати ще більше грошей у сайт, який не злетів.

![Mirohost](https://scontent-bru2-1.xx.fbcdn.net/hphotos-xpt1/t31.0-8/s720x720/11289429_929389600441297_8490689269719896937_o.jpg)

Йов (тодішня версія, до речі, була створена двома студентами з КПІ) вимагав регулярної щомісячної оплати за хостинг біля 400 грн. Могилянці  надсилали досить мало матеріалів, відвідуваність впала, тож Павло не бачив сенсу в червневій проплаті.

Натомість, ще минулої зими у мене виникла думка мінімізувати кошти, які потрібні для того, щоб підтримувати платформу живою. Я використав популярний у tech-спільноті сервіс [Github Pages](http://pages.github.com), щоб збудувати прототип сайту, який і став зараз новим Йовом. Github Pages дозволяє сайтам, за умови, що вони створені на базі певних технологій, жити абсолютно безкоштовно.

Йов тепер не просто цілком незалежний від фінансового покровительства, він ще й повністю відкритий, на відміну від багатьох інших колективних медіа. Кожен охочий може як вільно додати свій матеріал, так і, за наявності потрібних навичок, полагодити помилку на сайті, додати фічу, покращити зовнішній вигляд. Це стає можливим, оскільки серце Йова — код, який стоїть за платформою — публічно доступний, і може буде редагований будь-ким на [Github](http://github.com/boretskyi/boretskyi.github.io). Таким чином, оновлений Йов не має залежати від волі, мотивації, часу, спонсорства окремого кола осіб, адже і його наповненням, і технічною підтримкою може займатися ціла спільнота.

Я хочу вірити в те, що Йов як Могилянська колективна платформа у новому вигляді, завдяки цим новим можливостям, яких не було ще у жодних інших Могилянських студентських медіа, не стане мертвим сайтом як тільки випустяться перші ідейні натхненники (хоча, як відомо, кожне покоління Могилянців мусить залишити по собі мертвий сайт), а буде розвиватися, доповнюватися і жити разом із Могилянською спільнотою.
