---
layout: post
published: true
title: "Koltsov’s Afterclass: молодий викладач про шанувальниць, пари і гуртожиток"
subtitle: Поза парами поспілкувалися з Михайлом Кольцовим та дізналися відповіді на найцікавіші запитання
author: Катя Лизогуб
authorlink: "https://www.facebook.com/profile.php?id=100007046461752"
image: /media/koltsov/koltsov.jpg
featured: true
tags: null
---


Пости про Михайла Кольцова на могилянському «Підслухано» є чи не найпопулярнішими. Дівчата регулярно пишуть любовні зізнання та намагаються дізнатися сімейний стан молодого викладача. Але хто б міг подумати, що Михайло про все це знає? Ні, він не сидить і не оновлює паблік, адже каже, що «мені є що читати окрім цього, дякувати Богу». Але друзі регулярно розповідають йому про подібні витівки студенток. Коли ми спитали, як він ставиться до цього, то пан Михайло відповів: «Я ніколи не ображаюсь. Мені цікаво дізнатися, що думають про мене інші». Обурює Михайла тільки неякісна робота:

— Пам'ятаю, якось мені скинули посилання на пост, де дівчинка домалювала мені у фотошопі коси. Ну скажіть мені, будь ласка, хто ж так висвітлює фото? Дуже непрофесійно, треба ж було постаратися

Але молодий  викладач не лише позитивно та з почуття гумору сприймає подібні жарти в свою сторону, а й сам іноді любить потролити студентів:

— Одного разу хтось запитав на тому ж "Підслухано" де мене впіймати. Тоді я попросив студентку, щоб вона зробила допис у соціальних мережах про те, що я шукаю пару. Так, можливо це трохи жорстоко, але ж ви самі задаєте правила.

Михайло наполегливо переконує нас, що не розуміє своєї популярності серед студентів. Каже, що просто робить свою роботу і намагається робити її якісно:

— От ви кажете про те, що на мої курси записуються, бо я подобаюся дівчатам. Але я цього не розумію. Я ніколи не мислю в таких категоріях і не ставлю перед собою задач закохати в себе якомога більше студенток. Коли в тебе на семінарі сидить 30 чоловік, є півтори години і купа матеріалу, то на те, щоб вишукувати і аналізувати кожен погляд бракує часу. А щось говорити мені в очі ніхто не насмілюється. Відважності вистачає лише щоб постити на «Підслухано», напевно :)

Михайло зізнається, що викладання для нього – це задоволення. От тільки лекції йому не дуже до вподоби. Адже він ніяк не може зрозуміти, про що розповідати півтори години, не залучаючи до цього студентів.

Ще один факт, який ви точно не знали про свого викладача: при вступі до університету Михайло обирав  між хімією та філософією. Тоді він подумав, що хімію він і так добре вивчив у школі, а філософія - щось нове і незвичне: «А як можна допустити, щоб не знати чогось у житті?».

**Робота викладачем для Михайла — це лише хобі, яке приносить задоволення: «Викладання — це те, що мені подобається, а треба ж ще якось жити. Тому я створюю сайти, працюю в МШЖ та ремонтую комп’ютери».

> І наостанок, Михайло Кольцов розповів, що в свій час жив у гуртожитку і на Троєщині, і на Ворзелі, тому чудово обізнаний зі студентськими реаліями та шумними вечірками, які є звичним явищем: «Гуртожиток — це місце, яке вчить тебе жити з людьми, які тобі можуть не подобатися, але ти мусиш з цим змиритися та знаходити спільну мову,» — зізнався нам Михайло.
